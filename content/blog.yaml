- title: Tuinenfestival - Castricum
  date: 14 september 2025
  image: content/images/20250914_tuinenfestival.webp
  link: ""
  content: |
    Al meerdere jaren treden we op tijdens het Tuinenfestival in Castricum. Tientallen tuinen zijn dan gratis toegankelijk voor publiek en in elke tuin zijn er artiesten die optreden. Het was nog even spannend of het doorging omdat het natuurlijk een buitenevenement is en er veel regen dreigde maar gelukkig is dat niet uitgekomen. Ook de wind deed tijdens het optreden flink zijn best! Maar wij stonden mooi beschut in een partytent en hebben 2 optredens mogen verzorgen! Het was weer een feest om te zingen voor zoveel mensen en nog mooier dat er mensen in het publiek waren die zo genoten hadden dat ze het 2e optreden nog een keertje zijn komen kijken! Volgend jaar doen we weer mee!

- title: Vocalink korenfestival - Drachten
  date: 2 november 2025
  image: content/images/20251102_vocallink_korenfestival.webp
  link: ""
  content: |
    We hadden nog nooit in Friesland opgetreden en aangezien Anneke hier opgegroeid is waren we blij dat we tijdens het Vocalink Korenfestival in Schouwburg De Lawei in Drachten mee konden doen.

    Er waren 2 theaterzalen waar de hele dag door allerlei koren van groot naar klein optraden. Ook was er een jury aanwezig die het optreden dan beoordeelde. Dat blijft altijd weer spannend maar ook stimulerend om te lezen wat er goed was en waar nog aan gewerkt kan worden! We kregen hele mooie complimenten en zeker ook omdat we natuurlijk altijd het kleinste 'koor' zijn en in onze optredens ook altijd nog een theaterelement toegevoegd is. Dit maakt het voor het publiek vaak heel verrassend.

- title: The Big Sing Haarlem - Hofjes concerten
  date: 7 mei 2025
  image: content/images/20250507_hofjesconcerten_haarlem.webp
  link: ""
  content: |
    Wat is het toch prachtig om op zulke mooie plekken op te treden. We waren uitgenodigd in het hofje 'In den Groenen Tuyn'' in Haarlem. Deze dag waren er door heel Haarlem allemaal optredens in diverse hofjes. De hele stad zindert dan van zoveel optredens! Toevallig stonden we 10 jaar ook al op deze plek op te treden! Ook nu was het weer een feest!! En onze jasjes vielen hier in hele goede aarde! Het oog wil ook wat! Toch?
